---
ms.date: 12/05/2019
keywords: powershell,cmdlet
title: Avvio di Windows PowerShell
ms.openlocfilehash: 97b15a4cd79c77a391451ba917f985f9d99db3f5
ms.sourcegitcommit: 6545c60578f7745be015111052fd7769f8289296
ms.translationtype: HT
ms.contentlocale: it-IT
ms.lasthandoff: 04/22/2020
ms.locfileid: "74953824"
---
# <a name="starting-windows-powershell"></a>Avvio di Windows PowerShell

Windows PowerShell è una `.DLL` del motore di scripting incorporata in più host. Gli host più comuni che verranno avviati sono la riga di comando interattiva **powershell.exe** e ISE (Interactive Scripting Environment) **powershell_ise.exe**.

Per avviare Windows PowerShell® in Windows Server® 2012 R2, Windows® 8.1, Windows Server 2012 e Windows 8, vedere [Attività di gestione comuni e navigazione in Windows](/previous-versions/windows/it-pro/windows-server-2012-R2-and-2012/hh831491(v=ws.11)).

## <a name="powershell-core-has-renamed-binary"></a>Il file binario di PowerShell Core è stato rinominato

PowerShell Core, noto come PowerShell, è la versione 6 (e successive) open source e usa .NET Core. Sono disponibili versioni supportate in Windows, macOS e Linux.

A partire da PowerShell 6, il file binario di PowerShell è stato rinominato **pwsh.exe** per Windows e **pwsh** per macOS e Linux. È possibile avviare le versioni di anteprima di PowerShell usando **pwsh-preview**. Per altre informazioni, vedere [Novità di PowerShell Core 6.0](/powershell/scripting/whats-new/what-s-new-in-powershell-core-60#renamed-powershellexe-to-pwshexe) e [Informazioni su pwsh](/powershell/module/microsoft.powershell.core/about/about_pwsh?view=powershell-7).

Per trovare la documentazione di riferimento sui cmdlet e per l'installazione di PowerShell 7, usare i collegamenti seguenti:

| Document | Collegamento |
| ----- | ----- |
| Informazioni di riferimento sui cmdlet | [Visualizzatore dei moduli di PowerShell](/powershell/module/?view=powershell-7) |
| Installazione in Windows | [Installazione di PowerShell Core in Windows](/powershell/scripting/install/installing-powershell-core-on-windows?view=powershell-7) |
| Installazione in macOS | [Installazione di PowerShell Core in macOS](/powershell/scripting/install/installing-powershell-core-on-macos?view=powershell-7) |
| Installazione in Linux | [Installazione di PowerShell Core in Linux](/powershell/scripting/install/installing-powershell-core-on-linux?view=powershell-7) |

Per visualizzare il contenuto per altre versioni di PowerShell, vedere [Come usare la documentazione di PowerShell](../how-to-use-docs.md).

## <a name="how-to-start-windows-powershell-on-earlier-versions-of-windows"></a>Come avviare Windows PowerShell in versioni precedenti di Windows

Questa sezione illustra come avviare Windows PowerShell e Windows PowerShell Integrated Scripting Environment (ISE) in Windows® 7, Windows Server® 2008 R2 e Windows Server® 2008. Descrive anche come abilitare la funzionalità facoltativa per Windows PowerShell ISE in Windows PowerShell 2.0 per Windows Server® 2008 R2 e Windows Server® 2008.

Usare uno dei metodi seguenti per avviare la versione installata di Windows PowerShell 3.0 o Windows PowerShell 4.0, se applicabile.

#### <a name="from-the-start-menu"></a>Dal menu Start

- Fare clic su **Start**, digitare **PowerShell** e quindi fare clic su **Windows PowerShell**.
- Dal menu **Start** fare clic su **Start**, **Tutti i programmi**, **Accessori**, fare clic sulla cartella **Windows PowerShell** e quindi fare clic su **Windows PowerShell**.

#### <a name="at-the-command-prompt"></a>Al prompt dei comandi

Per avviare Windows PowerShell in **cmd.exe**, Windows PowerShell o Windows PowerShell ISE, digitare:

```
PowerShell
```

È anche possibile usare i parametri del programma **powershell.exe** per personalizzare la sessione. Per altre informazioni, vedere [Guida della riga di comando PowerShell.exe](../core-powershell/console/PowerShell.exe-Command-Line-Help.md).

#### <a name="with-administrative-privileges-run-as-administrator"></a>Con privilegi amministrativi (Esegui come amministratore)

Fare clic su **Start**, digitare **PowerShell**, fare clic con il pulsante destro del mouse su **Windows PowerShell** e quindi fare clic su **Esegui come amministratore**.

## <a name="how-to-start-windows-powershell-ise-on-earlier-releases-of-windows"></a>Come avviare Windows PowerShell ISE nelle versioni precedenti di Windows

Per avviare Windows PowerShell ISE, usare uno dei seguenti metodi.

#### <a name="from-the-start-menu"></a>Dal menu Start

- Fare clic su **Start**, digitare **ISE** e quindi fare clic su **Windows PowerShell ISE**.
- Dal menu **Start** fare clic su **Start**, **Tutti i programmi**, **Accessori**, fare clic sulla cartella **Windows PowerShell** e quindi fare clic su **Windows PowerShell ISE**.

#### <a name="at-the-command-prompt"></a>Al prompt dei comandi

Per avviare Windows PowerShell in **cmd.exe**, Windows PowerShell o Windows PowerShell ISE, digitare:

```
PowerShell_ISE
```

o

```
ISE
```

#### <a name="with-administrative-privileges-run-as-administrator"></a>Con privilegi amministrativi (Esegui come amministratore)

Fare clic su **Start**, digitare **ISE**, fare clic con il pulsante destro del mouse su **Windows PowerShell ISE** e quindi fare clic su **Esegui come amministratore**.

## <a name="how-to-enable-windows-powershell-ise-on-earlier-releases-of-windows"></a>Come abilitare Windows PowerShell ISE nelle versioni precedenti di Windows

In Windows PowerShell 4.0 e Windows PowerShell 3.0, Windows PowerShell ISE è abilitato per impostazione predefinita in tutte le versioni di Windows. Se non è già abilitato, viene abilitato da Windows Management Framework 4.0 o Windows Management Framework 3.0.

In Windows PowerShell 2.0, Windows PowerShell ISE è abilitato per impostazione predefinita in Windows 7. In Windows Server 2008 R2 e Windows Server 2008, tuttavia, è una funzionalità facoltativa.

Per abilitare Windows PowerShell ISE in Windows PowerShell 2.0 per Windows Server® 2008 R2 e Windows Server 2008, usare la procedura seguente.

#### <a name="to-enable-windows-powershell-integrated-scripting-environment-ise"></a>Per abilitare Windows PowerShell Integrated Scripting Environment (ISE)

1. Avviare Server Manager.
2. Fare clic su **Funzionalità** e quindi su **Aggiungi funzionalità**.
3. In Selezionare le funzionalità fare clic su Windows PowerShell Integrated Scripting Environment (ISE).

## <a name="starting-the-32-bit-version-of-windows-powershell"></a>Avvio della versione a 32 bit di Windows PowerShell

Quando si installa Windows PowerShell in un computer a 64 bit, oltre alla versione a 64 bit viene installato **Windows PowerShell (x86)** , una versione a 32 bit di Windows PowerShell. Quando si esegue Windows PowerShell, viene eseguita la versione a 64 bit per impostazione predefinita.

Tuttavia, in alcuni casi potrebbe essere necessario eseguire **Windows PowerShell (x86)** , ad esempio quando si usa un modulo che richiede la versione a 32 bit o quando ci si connette in remoto a un computer a 32 bit.

Per avviare una versione a 32 bit di Windows PowerShell, usare una delle procedure seguenti.

#### <a name="in-windows-server-2012-r2"></a>In Windows Server® 2012 R2

- Nella schermata **Start** digitare **Windows PowerShell (x86)** . Fare clic sul riquadro **Windows PowerShell x86**.
- In **Server Manager** scegliere **Windows PowerShell (x86)** dal menu **Strumenti**.
- Sul desktop, spostare il cursore nell'angolo in alto a destra, fare clic su **Cerca**, digitare **PowerShell x86** e quindi fare clic su **Windows PowerShell (x86)** .
- Dalla riga di comando, immettere: `%SystemRoot%\SysWOW64\WindowsPowerShell\v1.0\powershell.exe`

#### <a name="in-windows-server-2012"></a>In Windows Server® 2012

- Nella schermata **Start** digitare **PowerShell** e quindi fare clic su **Windows PowerShell (x86)** .
- In **Server Manager** scegliere **Windows PowerShell (x86)** dal menu **Strumenti**.
- Sul desktop, spostare il cursore nell'angolo in alto a destra, fare clic su **Cerca**, digitare **PowerShell** e quindi fare clic su **Windows PowerShell (x86)** .
- Dalla riga di comando, immettere: `%SystemRoot%\SysWOW64\WindowsPowerShell\v1.0\powershell.exe`

#### <a name="in-windows-81"></a>In Windows® 8.1

- Nella schermata **Start** digitare **Windows PowerShell (x86)** . Fare clic sul riquadro **Windows PowerShell x86**.
- Se si esegue [Strumenti di amministrazione remota del server](https://go.microsoft.com/fwlink/?LinkID=304145) per Windows 8.1, è anche possibile aprire Windows PowerShell x86 dal menu **Strumenti di Server Manager**. Selezionare **Windows PowerShell (x86)** .
- Sul desktop, spostare il cursore nell'angolo in alto a destra, fare clic su **Cerca**, digitare **PowerShell x86** e quindi fare clic su **Windows PowerShell (x86)** .
- Dalla riga di comando, immettere: `%SystemRoot%\SysWOW64\WindowsPowerShell\v1.0\powershell.exe`

#### <a name="in-windows-8"></a>In Windows® 8

- Nella schermata **Start** spostare il cursore nell'angolo in alto a destra, fare clic su **Impostazioni**, fare clic su **Riquadri** e quindi spostare il dispositivo di scorrimento **Mostra strumenti di amministrazione** su **Sì**. A questo punto digitare **PowerShell** e quindi fare clic su **Windows PowerShell (x86)** .
- Se si esegue [Strumenti di amministrazione remota del server](https://www.microsoft.com/download/details.aspx?id=28972) per Windows 8, è anche possibile aprire Windows PowerShell x86 dal menu **Strumenti di Server Manager**. Selezionare **Windows PowerShell (x86)** .
- Nella schermata **Start** o sul desktop digitare **PowerShell(x86)** e quindi fare clic su **Windows PowerShell (x86)** .
- Dalla riga di comando, immettere: `%SystemRoot%\SysWOW64\WindowsPowerShell\v1.0\powershell.exe`
