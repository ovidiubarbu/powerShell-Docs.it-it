---
title: Contributi alla documentazione di PowerShell
description: Questo articolo offre una panoramica su come contribuire alla documentazione di PowerShell.
ms.date: 03/05/2020
ms.topic: conceptual
ms.openlocfilehash: 5db78ae2805cb26aa79aa698cfb8b5d8ba8911dc
ms.sourcegitcommit: 6545c60578f7745be015111052fd7769f8289296
ms.translationtype: HT
ms.contentlocale: it-IT
ms.lasthandoff: 04/22/2020
ms.locfileid: "79402628"
---
# <a name="contributing-to-powershell-documentation"></a>Contributi alla documentazione di PowerShell

Grazie per il supporto di PowerShell.

La Guida per i collaboratori è una raccolta di articoli che illustrano gli strumenti e i processi usati per creare la documentazione Microsoft. Alcuni articoli includono informazioni comuni a qualsiasi set di documentazione pubblicato per [docs.microsoft.com][docs]. Altri sono specifici per la creazione di documentazione per PowerShell.

Gli articoli comuni sono disponibili nella [Guida per i collaboratori][contribute] centralizzata. Gli articoli specifici per PowerShell sono disponibili qui.

## <a name="ways-to-contribute"></a>Come fornire il proprio contributo

È possibile contribuire in due modi. Entrambi i tipi di contributi sono utili per Microsoft.

- La [segnalazione di problemi][file-an-issue] consente di identificare gli errori e le lacune nella documentazione. A volte i problemi sono difficili da risolvere e richiedono ulteriori indagini e ricerche. Il processo di risoluzione favorisce uno scambio di informazioni sul problema e lo sviluppo di una soluzione soddisfacente.

- L'inoltro di nuovi contenuti o modifiche agli articoli esistenti è un processo più impegnativo. Le informazioni seguenti definiscono gli strumenti, i processi e gli standard per l'invio di contenuto alla documentazione.

## <a name="prepare-to-make-a-contribution"></a>Prepararsi per creare un contributo

La collaborazione alla documentazione richiede un account GitHub. Usare l'elenco di controllo seguente per ottenere gli strumenti e comprendere i processi usati per la creazione di contributi.

1. [Registrarsi a GitHub](/contribute/get-started-setup-github)
1. [Installare gli strumenti Git e Markdown](/contribute/get-started-setup-tools)
1. [Installare Docs Authoring Pack](/contribute/how-to-write-docs-auth-pack)
1. [Installare Posh-Git][posh-git] (non obbligatorio ma consigliato)
1. [Configurare un repository Git locale](/contribute/get-started-setup-local)
1. [Esaminare le nozioni fondamentali su Git e GitHub](/contribute/git-github-fundamentals)

## <a name="get-started-writing-docs"></a>Introduzione alla scrittura della documentazione

Esistono due modi per contribuire alle modifiche alla documentazione:

1. [Modifiche rapide a documenti esistenti](/contribute/#quick-edits-to-existing-documents)
   - Correzioni minime, correzione di errori di digitazione o aggiunte di piccole entità
1. [Flusso di lavoro GitHub completo per la documentazione](/contribute/how-to-write-workflows-major)
   - Modifiche importanti, più versioni, aggiunta o modifica di immagini, aggiunta di nuovi articoli

Leggere anche la sezione [Informazioni di base per la scrittura](/contribute/style-quick-start) della Guida per i collaboratori centralizzata. Un'altra ottima risorsa è la [Microsoft Writing Style Guide][style-guide] (Guida allo stile di scrittura Microsoft). L'obiettivo della Microsoft Writing Style Guide è aiutare gli editor, i redattori tecnici, gli sviluppatori, gli esperti di marketing e gli altri utenti IT a creare contenuti migliori.

Le correzioni secondarie o i chiarimenti per la documentazione e gli esempi di codice nei repository pubblici sono coperti dalle [Condizioni per l'utilizzo][terms-of-use] di docs.microsoft.com.

Usare il flusso di lavoro GitHub completo quando si apportano modifiche significative. Se non si è un dipendente di Microsoft, le modifiche significative generano un commento nella richiesta pull che chiede di inoltrare un [contratto di licenza per i contributi (CLA)][cla] online. Prima che la richiesta pull venga esaminata o accettata, è necessario completare il modulo online.

## <a name="code-of-conduct"></a>Codice di comportamento

Tutti i repository che pubblicano in docs.microsoft.com adottano il [Codice di comportamento Microsoft Open Source](https://opensource.microsoft.com/codeofconduct/) o il [ Codice di comportamento di .NET Foundation](https://dotnetfoundation.org/code-of-conduct). Per altre informazioni, vedere le [domande frequenti sul Codice di comportamento](https://opensource.microsoft.com/codeofconduct/faq/).

## <a name="next-steps"></a>Passaggi successivi

Gli articoli seguenti illustrano informazioni specifiche per la documentazione di PowerShell. In caso di sovrapposizioni con le linee guida della Guida per i collaboratori centralizzata, vengono segnalate le differenze tra tali linee guida e il contenuto di PowerShell.

Vedere i documenti seguenti:

- [Come registrare un problema](file-an-issue.md)
- [Introduzione alla scrittura della documentazione](get-started-writing.md)
- [Invio di una richiesta pull](pull-requests.md)
- [Guida di stile per la documentazione di PowerShell](powershell-style-guide.md)
- [Modifica delle informazioni di riferimento sui cmdlet](editing-cmdlet-ref.md)

Risorse aggiuntive

- [Elenco di controllo editoriale](editorial-checklist.md)
- [Modalità di gestione dei problemi](managing-issues.md)
- [Modalità di gestione delle richieste pull](managing-pull-requests.md)

<!--link refs-->
[cla]: https://cla.microsoft.com/
[contribute]: /contribute/
[docs]: https://docs.microsoft.com/
[file-an-issue]: file-an-issue.md
[posh-git]: https://www.powershellgallery.com/packages/posh-git
[psdocs]: https://docs.microsoft.com/powershell
[style-guide]: https://docs.microsoft.com/style-guide/welcome/
[terms-of-use]: https://docs.microsoft.com/legal/termsofuse