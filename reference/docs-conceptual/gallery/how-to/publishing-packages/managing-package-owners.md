---
ms.date: 06/12/2017
contributor: JKeithB
keywords: gallery,powershell,cmdlet,psgallery
title: Gestione dei proprietari di pacchetti
ms.openlocfilehash: 5cf26a7195ac446177cbb7f3a055e8e0a78569cc
ms.sourcegitcommit: 6545c60578f7745be015111052fd7769f8289296
ms.translationtype: HT
ms.contentlocale: it-IT
ms.lasthandoff: 04/22/2020
ms.locfileid: "71328262"
---
# <a name="managing-package-owners"></a>Gestione dei proprietari di pacchetti

La proprietà di un pacchetto in PowerShell Gallery è definita dalla persona che ha pubblicato il pacchetto in questione in PowerShell Gallery.
A volte questi metadati devono essere gestiti anche dopo la pubblicazione del pacchetto iniziale. Questo significa che i metadati del proprietario devono essere modificabili, mentre il pacchetto stesso non lo è.

Tutti i proprietari di pacchetti sono pari.
Questo significa che qualsiasi proprietario di pacchetto può pubblicare una nuova versione di un pacchetto. Significa anche che qualsiasi proprietario di pacchetto può rimuovere qualsiasi altro proprietario di pacchetto.
Nessun proprietario ha un'autorità maggiore di altri proprietari.

## <a name="setting-a-packages-initial-owner"></a>Impostazione del proprietario iniziale di un pacchetto

Quando un nuovo pacchetto viene pubblicato in PowerShell Gallery, il proprietario iniziale viene definito dall'utente che ha pubblicato il pacchetto in questione. Questo è determinato dal titolare della chiave API usata nel cmdlet Publish-Module.

## <a name="adding-owners"></a>Aggiunta di proprietari

Dopo che un pacchetto è stato pubblicato in PowerShell Gallery, la procedura per invitare altri utenti a diventare proprietari di tale pacchetto è semplice.

1. [Accedere](https://powershellgallery.com/users/account/LogOn) a PowerShell Gallery con l'account attualmente proprietario di un pacchetto.
2. Passare a una pagina di pacchetto tramite la scheda 'Packages' (Pacchetti), eseguendo una ricerca o facendo clic sul proprio nome utente e quindi su [**Manage My Packages**](https://www.powershellgallery.com/account/Packages) (Gestisci pacchetti personali).
3. Dopo aver eseguito l'accesso come proprietario di un pacchetto, fare clic sul collegamento 'Manage Owners' (Gestisci proprietari) disponibile nel lato sinistro.
4. Immettere il nome utente della persona da aggiungere come proprietario e fare clic su 'Aggiungi'.
5. Al nuovo comproprietario viene inviato un messaggio di posta elettronica, come invito a diventare proprietario di un pacchetto.
6. Dopo aver fatto clic sul collegamento, l'utente diventa a tutti gli effetti comproprietario del pacchetto e ne ha il pieno controllo, inclusa la possibilità di rimuovere altri utenti come proprietari.

**NOTA**: fino a quando non conferma la proprietà, l'utente *non* verrà elencato come proprietario di un pacchetto.
Nella pagina **Manage Owners** (Gestisci proprietari), nella sezione relativa ai proprietari correnti, verrà visualizzata un'"approvazione in sospeso".
Tale invito può essere rimosso, così come è possibile rimuovere altri proprietari.
Questo meccanismo di inviti impedisce che gli utenti aggiungano falsamente altri utenti come proprietari dei loro pacchetti.

Si tenga presente che i metadati di tipo "Autori" sono semplice testo in formato libero e che soltanto i metadati di tipo "Proprietari" sono controllati.


## <a name="removing-owners"></a>Rimozione di proprietari

Se un pacchetto ha più proprietari ed è necessario rimuoverne uno, seguire questa semplice procedura:

1. [Accedere](https://powershellgallery.com/users/account/LogOn) a PowerShell Gallery con l'account attualmente proprietario del pacchetto.
2. Passare a una pagina di pacchetto tramite la scheda Packages (Pacchetti), eseguendo una ricerca o facendo clic sul proprio nome utente e quindi su [**Manage My Packages**](https://www.powershellgallery.com/account/Packages) (Gestisci pacchetti personali).
3. Dopo aver eseguito l'accesso come proprietario di un pacchetto, fare clic sul collegamento 'Manage Owners' (Gestisci proprietari) disponibile nel lato sinistro.
4. Fare clic sul collegamento 'Rimuovi' accanto al proprietario da rimuovere.



## <a name="transferring-package-ownership"></a>Trasferimento della proprietà di pacchetti

A volte Microsoft riceve richieste di supporto relative al trasferimento della proprietà di un pacchetto da un utente all'altro. Questa operazione, tuttavia, può essere quasi sempre eseguita dagli utenti in modo autonomo.
Il trasferimento della proprietà da un utente a un altro è semplicemente una combinazione delle due procedure descritte in precedenza.

1. Il proprietario corrente invita il nuovo utente a diventare comproprietario e il nuovo utente accetta l'invito;
2. Il nuovo utente rimuove il vecchio utente dall'elenco dei proprietari.

La richiesta di supporto può avere due motivi differenti, ma la procedura rimane la stessa.

- La proprietà del pacchetto cambia da uno sviluppatore a un altro
- Il pacchetto è stato pubblicato accidentalmente con un account non corretto


## <a name="orphaned-packages"></a>Pacchetti orfani

Anche se raramente, si è presentato anche lo scenario descritto di seguito.
I pacchetti sono diventati orfani e non è possibile usare l'unico account del proprietario dei pacchetti per aggiungere nuovi proprietari.
Di seguito sono riportati alcuni esempi relativi a questo scenario:

- L'account del proprietario è associato a un indirizzo di posta elettronica che non esiste più e l'utente ha dimenticato la password
- L'utente registrato ha lasciato l'azienda che produce il pacchetto e non può essere raggiunto per aggiornarne la proprietà
- A causa di un bug che ha interessato solo pochi pacchetti, il pacchetto risulta senza proprietario in PowerShell Gallery

Gli amministratori di PowerShell Gallery possono accedere al collegamento 'Manage Owners' (Gestisci proprietari) per qualsiasi pacchetto.
Se l'utente che ha inviato la richiesta è il legittimo proprietario di un pacchetto e non è in grado di raggiungere il proprietario corrente per ottenere le autorizzazioni di proprietà, può usare il collegamento 'Report Abuse' (Segnala abusi) per contattare gli amministratori di PowerShell Gallery.
Gli amministratori eseguiranno quindi un processo per verificare la proprietà del pacchetto.
Se stabiliscono che l'utente deve essere un proprietario del pacchetto, gli amministratori useranno il collegamento 'Manage Owners' (Gestisci proprietari) e invieranno all'utente un invito a diventare proprietario.
Gli amministratori agiranno in questo modo solo dopo aver verificato il diritto dell'utente a essere un proprietario. Questo tipo di processo varia a seconda delle circostanze.
Spesso gli amministratori useranno l'URL di progetto del pacchetto per contattare il proprietario del progetto stesso. In alternativa, per contattare il proprietario del progetto potranno essere usati Twitter, la posta elettronica o altri sistemi.
